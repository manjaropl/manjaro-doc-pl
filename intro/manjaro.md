# Co to jest Manjaro?

**Manjaro** jest przyjazną dla użytkownika dystrybucją **GNU/Linux** bazującą na rozwijanym niezależnie od innych dystrybucji **Arch Linux**. Wśród środowiska linuksowego, Arch Linux jest znany jako bardzo szybka, potężna i lekka dystrybucja szybko udostępniająca najświeższe oprogramowanie.

Niemniej jednak, Arch Linux jest skierowany do bardziej doświadczonych i zorientowanych użytkowników. Postrzegany jest również jako taki, który jest poza zasięgiem osób nieposiadających odpowiedniej wiedzy technicznej umożliwiającej z niego korzystanie.

Rozwijany w Austrii, Francji i Niemczech -  Manjaro posiada wszystkie zalety systemu operacyjnego Arch Linux jednocześnie skupiając się na większej przyjazności i dostępności dla mniej zorientowanych użytkowników. Manjaro jest dostępne dla platform 32 i 64 bitowych. Jest też przeznaczone zarówno dla mało, jak i doświadczonych użytkowników.

Dla niedoświadczonych użytkowników Manjaro oferuje **łatwy w użytkowaniu instalator** oraz system zaprojektowany, aby umożliwić na nim pracę zaraz po instalacji:

* preinstalowane środowisko graficzne
* preinstalowane graficzne narzędzia do instalacji oraz aktualizacji oprogramowania
* preinstalowane kodeki multimedialne

## Cechy Manjaro

Manjaro dziedziczy wiele cech Arch Linux w tym:

* szybkość, możliwości i wydajność
* dostępność najnowszych aplikacji
* model rozwoju typu *rolling release* umożliwiający dostęp do najnowszych aplikacji
* dostęp do aplikacji udostępnianych w Arch User Repository (AUR)

Manjaro może się poszczycić kilkoma dodatkowymi cechami, jak:

* prosty i przyjazny dla użytkownika proces instalacji
* automatyczne rozpoznawanie sprzętu (np. kart graficznych)
* automatyczna instalacja niezbędnego oprogramowania (np. sterowników kart graficznych)
* własne repozytorium programów zawierające w pełni przetestowane i stabilne oprogramowanie
* łatwy proces instalacji oraz zarządzania wieloma wersjami jądra (multiple kernels)