# Uruchamianie wersji Live

Uruchomienie systemu w wersji Live, czy to z CD/DVD czy z pamięci USB, daje możliwość obejrzenia i sprawdzenia systemu Manjaro Linux jak działa na waszej maszynie. To bardzo ważny krok przed decyzją instalacji systemu.
W celu uzyskania najlepszych rezultatów powinniście być podłączeni do Internetu. Jeśli używacie kabla i podłączycie go przed uruchomieniem Manjaro Live, system automatycznie nawiąże połączenie. Jeśli macie bezprzewodowe połączenie Wi-Fi, możecie go wybrać i ustawić po uruchomieniu pulpitu Manjaro.

Po przygotowaniu bootowalnego USB/CD/DVD kolejnym krokiem jest ustawienie kolejności i wybranie pierwszego urządzenia bootowalnego w BIOSie. Wejście do BIOSu może różnić się w zależności od maszyny, np. może być wymagane naciśnięcie lub przytrzymanie "Esc", "Del" lub "F10", czasem "F12". Jeśli nie jesteście pewni co zrobić, zajrzyjcie do dokumentacji waszego komputera lub poszukajcie odpowiedzi w sieci.

<b>Menu bootowania</b>

Kiedy uruchomicie nośnik instalacyjny (CD/DVD lub pamięć USB) powinniście zobaczyć ekran bootowania Manjaro, który oferuje parę opcji, których ustawienie pozwoli na najlepsze doświadczenie środowiska Live.
Jest możliwe ustawienie preferowanego języka i klawiatury, co oznacza, że Manjaro będzie używać waszego języka od samego początku.

Ustawienie języka i klawiatury

Ustawcie język naciskając F2, a następnie używając strzałek na klawiaturze przesuńcie zaznaczenie na polski, jak na przykładzie obok. Naciśnijcie Enter, żeby potwierdzić wybór i powrócić do menu bootowania.
Wybierając dany język, zostanie też ustawiony domyślny układ klawiatury dla niego, w naszym wypadku będzie to QUWERTY z polskimi znakami. Jeśli macie inną klawiaturę lub wolicie pisać w innym języku, naciśnijcie F2 ponownie i strzałkami wybierzcie Klawiaturę (na końcu listy) i po znalezieniu odpowiedniej opcji naciśnijcie Enter, by potwierdzić i powrócić do menu bootowania.

Wybór sterowników

Są dwa główne zestawy sterowników, które mogą być użyte w Manjaro: Otwarte (otwartoźródłowe) i Zamknięte (własnościowe). Różnice między nimi są znaczne i wasz wybór może zależeć od sprzętu na waszym komputerze.

Otwarte sterowniki (ang. <i>free</i> lub <i>open source</i>), tak jak samo Manjaro, są napisane i uaktualniane przez dużą społeczność. Dla starszego sprzętu i tego z wbudowaną grafiką Intela lub kartami graficznymi AMD to jest najlepszy wybór.-> skonsultować!

Zamknięte sterowniki (ang. <i>none-free</i> lub <i>proprietary</i>) są napisane i uaktualniane tylko przez producentów sprzętu. To generalnie najlepszy wybór dla nowszych komputerów z dedykowanymi kartami Nvidia. W tej chwili zamknięte sterowniki są polecane dla kart Nvidia nowszych niż seria 8000. Dla starszych kart Nvidii otwarto-źródłowe sterowniki mogą lepiej działać.

Żeby uruchomić i/lub zainstalować Manjaro z otwartymi sterownikami, wybierzcie "Start Manjaro Linux".
Żeby uruchomić i/lub zainstalować Manjaro z zamkniętymi sterownikami, wybierzcie "Start (none-free drivers).

Witaj w Manjaro

Kiedy wybierzecie Start, Manjaro się załaduje. Możecie zobaczyć dużo tekstu przewijającego się przez ekran -nie martwcie się tym, to oznacza że system działa! Po chwili, zakładając że wasz sprzęt jest kompatybilny, otworzy się pulpit Manjaro i zobaczycie ekran powitalny.
Ekran powitalny w wersji live zawiera linki do uruchomienia instalatorów, dokumentację (jak tak, którą teraz właśnie czytacie!) i kanały wsparcia (forum, kanał IRC). Nie martwcie się jeśli zamkniecie ten ekran: można go uruchomić ponownie wyszukując go w menu systemowym.
